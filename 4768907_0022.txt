15

 

omne, de se suaque caussa tecte disserit, deinde latius persequitur, quae et singulorum et civitatum
felicitas sit jus ac jutitiam colentium, quae quamvis sera plerumque, certa umen deorum ultio
injustos consequatur3 ultimo loco ad primum argumentum, quod erat de labore faciendo, revolvitur ita
quidem, ut non doceat, · labore omnino opus esse ad vitam sustentandam et paupertatem fugiendam,
sed ad stabiles opes et certas comparandas; re'm similiter disposuit; primum agit de Virtute, in mon-
tium cacumine degente, tum ad Persen ipsum se convertit, denique id, quod vult, argumentis com-
probat. His absolutis ad ipsa praecepta rustica et nautica pergit apta usus transeundi formula, vv.
381 sq. Nullus enim dubito, quin. georgicum et nauticum carmen bene adjungatur iis, quae
praemissa sunt, primarium totius carminis condendi consilinm cum hoc secutus esse videri debeat, ut
fratrem ab ignavia ac turpitudine ad laboriosam et honestam vitam sic revocet, ut non solum commo-
neat eum ignaviae et nequitiae suae, ‚sed etiam praecepta addat utilissima de victu quaerendo agricul-
tura et navigatione recte institutis.

His expositis satis jam perspicitur, de priore carmine, quod v. 11 -382 continetur, me cum
Twestenio, cujus acutissimum libellum his demum diebus mihi licuit inspicere, fere consentire, nisi
quod ille Pandorae mythum ejiciendum censet, argumentis allatis, ut mihi videtur, non probandis.
lllud quidem facile ipse intellexi, non solum multa esse in eo loco depravata et conturbata, sed nar-
rationis etiam colorem et habitum multo minus vetustum et Hesiodo dignum quam eorum, quae in Theogon.
vv. 535-589 exhibentur. Sed tamen non potui animumn inducere, ut existimem, narrationem istam aut
male inseri aut hene abesse posse. Sed haec de Pandora quaestio in -medio relinquenda. Verissima
enim Godot'r. Hermanni vox: ln hujusmodi carminibus cn‘tz'cum in eo debere consistere , ut quoad
fieri possit, sinyularum partium indicia eruat ; nunquam autem eo posse perveniri, ut pristina
illarum partium forma restituatur. Cf. Epist. ad llgen. p. IX. Praeterea autem maxime discedo
a viro acutissimo de dissolvenda utraque parte carminis, nec credo a rhapsodo aliquo profectos esse
vv.-394-4o²‚ 633-64o; de quibus vv. infra accuratius disseram. Rhapsodorum omnino manum fere
in uno tantum loco agnosca, (quem Pausanias certe non primus eliminasse putandus est, versus dico
646 sqq. ,) sed διασκευαστῶν studia in toto carmine nostro non minus quam in Theogonis adornanda
maxime sunt manifesta. Dudum enim mihi persuasissimum est, carmen ἔργων καὶ νμεριῖν corpus
esse antiquissimae poesis Graecorum philosophicae reliquiarum, olim a compositoribus quibusdam col·
lectarum et germano Hesiodi Ascraei carmini ampliori, ad Persen conscripto, ita quidem insertarum et
additarum, ut eos ordinem quendam et continuationem partium spectasse negari nequeat. Quam sen-
tentiam cum plerique critici olim amplexi essent, nuper suo judicio comprobavit cum tragicorum tum epi·
corum carminum Graecorum sagacissimus et elegantissimus interpres Schoemannus, in indice schol.
univ. Gryphisv. aestiv. 1842. Cui viro cum in eo prorsus assentiar, quod dicit acutiores oculos non
facile fallere plurimas, quae in hoc carmine exstent, discrepantias et juncturas parum apte commissas,
nec ferendos illos, qni talia nimis patienter excusent, tamen illud non concedo, quod hocce philoso-
phicae poesis corpus confectum existimat recentiore aetate, nascentibus jam doctioris litteraturae initiis
studiisque in veterum ingeniorum monumenta congerenda et conservanda intentis. Recentiorem quam
dicat aetatem, non prorsus assequor3 si ea tempora, quae¹ post Persica bella secuta sunt, intelligit, vereor,
ut verum viderit. Fieri enim solet, ut priscae poesis monumentorum colligendorum studium nasca-
tur ac vigeat, ubi jam alia ac nova poesis genera excoli coepta sunt. Quare cum constet decrescente
paullatim epicae poesis studio, inde a medio septimo ante Chr. saeculo lyricam poesin maxime florere
apud Graecos coepisse, Homeri Hesiodique carmina tum maxime collecta et composita esse veresimile
est. De qua re conferatur Guil. Grimmii dissertatio, quae inest in editione carminis, quod inscribitur
Magnus hortus rosarum. Sed haec hactenus.

 

